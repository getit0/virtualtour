# virtualtour
Παρεμβατική και Βιωματική Τέχνη στο Σύγχρονο Κοινωνικό Περιβάλλον
## Promo 3d πλοήγηση για προβληματοποίηση σχετικά με τα ατυχήματα των αναπληρωτών <https://mastering.gr/virtualtour/>
#

## [Ενεικονιστική χαρτογράφηση για την ιστοσελίδα anaplirotes.gr](https://go.screenpal.com/watch/cr1riAV1bRw)
[Φράκταλ ποίησης](https://hellopoetry.com/poem/4271645/my-will-mihalis-katsaros/)

**[ΕΚΚΤ20ΒΕ] Τέχνη και Δημιουργικές Κοινότητες**

Ζιώγας Γιάννης , Μπούζας Βασίλης


Το υλικό που αφορά τις πολλαπλές μεθόδους επικοινωνίας στο πεδίο των τακτικών μέσων (tactical media), στην παρουσίαση των μερών της παρέμβασης, βρίσκεται στον παρακάτω σύνδεσμο:

<https://drive.google.com/drive/folders/1PlNllNG5LhTFMcPic9xaAMED55XmrUNc?usp=sharing>

Η τελική μου πρόταση εμπλέκει τους αναπληρωτές -που εργάζονται στην περιοχή- και τα περιφερειακά ιατρεία, δημιουργικά στην ανάληψη δράσης. Μετά από την παράλληλη ενασχόλησή μου -ως μελέτης περίπτωσης ανάπτυξης Έρευνας Δράσης- στον επαρχιακό πεδινό Μυλοπόταμο Ρεθύμνης, αποφάσισα να κάνω “ορατούς” όλους τους αθέατους πρωταγωνιστές (πρόσφυγες, γέροντες, γονείς, μαθητές, εκπαιδευτικούς, αναπληρωτές). 

Με τις πολλαπλές προσεγγίσεις του θέματος, κατέληξα στις εξής παρουσιάσεις και βηματισμούς που μπορούν να ενδυναμώσουν αρχικά τους αναπληρωτές, για ανάληψη παρεμβατικής δράσης, εκκινώντας από τον τόπο των περιφερειακών ιατρείων  και επεκτείνοντας τη δράση, ακολούθως, στο ψηφιακό τοπίο:

1. Συνεργασία με το περιφερειακό ιατρείο Χαμαλευρίου για τη δημιουργία insitu μουσείου “αόρατων ανθρώπων” (η πινακίδα Α4 του Ταχτσή θα αναρτηθεί ως πόστερ στο ιατρείο και οι επισκέπτες θα “κρεμάνε” προσωπικά αντικείμενα)
1. Promo video ανακοινοποίησης και επικαιροποίησης θέασης της προβληματικής και θέσης των αναπληρωτών από την επίσημη ιστοσελίδα:  <https://pictogon.com/s?id=9a137589>
1. Promo video ενεικονιστικής χαρτογράφησης για την ιστοσελίδα τους: <https://screencast-o-matic.com/watch/cr1riAV1bRw>
1. <a name="_2et92p0"></a>Promo 3d πλοήγηση για προβληματοποίηση σχετικά με τα ατυχήματα των αναπληρωτών <https://mastering.gr/virtualtour/>

**Μακροπρόθεσμη ανάπτυξη και δράσεις:** Οι χρήστες αλληλεπιδρούν ψηφιακά (πχ επικινδυνότητα δρόμων, ζωντανή βιβλιοθήκη - βλέπε στο Παράρτημα) (υπό ανάπτυξη)

1. <a name="_tyjcwt"></a>Ιδέα παρακίνησης για δημιουργία ψηφιακής Ζωντανής Ανθρώπινης Βιβλιοθήκης: <https://www.lifo.gr/now/greece/i-anthropini-bibliothiki-taxidepse-toys-mathites-se-enan-kosmo-horis-prokatalipseis>
1. Συνεργασία με το 4ο Λύκειο Χαμαλευρίου Ρεθύμνης  (Αρσάνιο) για δημιουργία ψηφιακής ανθρώπινης Βιβλιοθήκης με εμπλοκή των αναπληρωτών εκπαιδευτικών τους ([http://4lykreth.blogspot.com/]( h )) (υπό ανάπτυξη)
1. Δημιουργία φόρμας αποδοχής ιστοριών αναπληρωτών και ευάλωτων ομάδων (υπό ανάπτυξη)
1. Δημιουργία διαδραστικού χάρτη όπου θα εναποθέτονται δυναμικά οι πολυμεσικές παρουσιάσεις (αφήγηση, βίντεο, καρτούν, χάρτες κλπ)(μακροπρόθεσμα) 

Το υπόμνημα αναφοράς διαφαίνεται παρακάτω θεωρητικά,  μέσω της τριπλής στρωματοποιημένης θέασης της εργασίας, κατά Panofsky [(Gilbert et al., 1940)](https://paperpile.com/c/Ftvd3n/zaXi)

**Εικόνα-1:** Πινακίδα παρουσίασης, σκίτσων του ποιητή Κώστα Ταχτσή

**Παρουσίαση διαδραστικού βίντεο Χαρτογράφησης: <http://somup.com/cr1riaqJ6S>**


## **1η στρωματοποίηση κατά Panofsky**
## **Οι αναπληρωτές στην Ελλάδα (anaplirotes.gr)**
**«Παρεμβατική και Βιωματική Τέχνη στο Σύγχρονο Κοινωνικό Περιβάλλον»**

Οι αναπληρωτές εκπαιδευτικοί, έχουν διαμορφώσει ειδικές συνθήκες διαβίωσης τα τελευταία έτη, εν μέσω μνημονίων κι αδιοριστίας, αναγκασμένοι να απομακρύνονται από τους οικείους τους και να πληρώνουν πανάκριβα ενοίκια σε ορισμένες περιοχές. Επίσης, **διακινδυνεύουν την ίδια τους τη ζωή, οδηγώντας σε δύσβατες κι απομακρυσμένες περιοχές, πολλές φορές διανύοντας μεγάλες αποστάσεις με όποιες συνέπειες μπορεί αυτό να έχει σχετικά με την ασφάλειά τους.** 

Τα παραπάνω προβλήματα συναντώνται πλέον συχνά, μιας κι οι αναπληρωτές που υπηρετούν στη γενική εκπαίδευση την τελευταία δεκαετία είναι σε μεγάλο ποσοστό άνθρωποι της μέσης ηλικίας, με οικογένεια και υποχρεώσεις. Κι αυτό φυσικά δε οφείλεται στους ίδιους αλλά στη δεκαετή απουσία διορισμών.

Εργασία ως αναπληρωτής εκπαιδευτικός σημαίνει να είσαι εργαζόμενος «**παντός καιρού**!!!!». Και επειδή αυτό πρέπει να γίνει κατανοητό, σημαίνει ότι για να δουλέψεις θα πρέπει να είσαι έτοιμος ανά πάσα στιγμή να φύγεις από τον τόπο της μόνιμης διαμονής σου, για όπου σε στείλει το Υπουργείο Παιδείας ανά την επικράτεια. Δεδομένου του **ανάγλυφου της χώρας** (πολλά νησιά, ορεινός δύσβατος όγκος) και των συγκοινωνιακών συνδέσεων, η συνήθης πρακτική είναι να προσλαμβάνεται ένας αναπληρωτής σήμερα και εντός τριών ημερών να παρουσιαστεί στην άλλη άκρη της Ελλάδος, σε σχέση με τον τόπο κατοικίας του, αναστατώνοντας τον οικογενειακό και προσωπικό προγραμματισμό, ανατρέποντας κάθε σχεδίαση του άμεσου μέλλοντός του. Την επόμενη χρονιά, στην καλύτερη περίπτωση, η διαδικασία επαναλαμβάνεται, χωρίς και να είναι απολύτως απαραίτητο, σχεδόν πάντοτε σε **άλλο τόπο** και με **διαφορετικές συνθήκες**.

**Η πρόσβαση στην εργασία** εξαρτάται από τον καθορισμό και τον προγραμματισμό του Υπουργείου, όπως αυτό μεταφράζεται στο ωρολόγιο πρόγραμμα των σχολείων, στις αναθέσεις μαθημάτων και προφανώς στα προγράμματα χρηματοδότησης στα οποία έχει πρόσβαση το Υπουργείο Παιδείας, π.χ. υπάρχει χρηματοδότηση για θέσεις αναπληρωτών στην ειδική αγωγή προσλαμβάνονται αναπληρωτές ειδικής αγωγής ενώ τα κενά στη γενική αγωγή καλύπτονται με δεύτερες και τρίτες αναθέσεις, χωρίς σοβαρή μελέτη των πραγματικών αναγκών…




## <a name="_30j0zll"></a>**2η στρωματοποίηση κατά Panofsky**
**Η ποίηση του Ταχτσή συμπυκνώνει στο απόσταγμα των πραγμάτων..., τίποτα πιο ασυνήθιστο..., από το ίδιο το συνηθισμένο... πρόβλημα…**

Η διαδικασία σχεδιασμού στα νέα μέσα συνδέεται, με την ιδέα του collage, εισάγοντας αποσπάσματα από παλαιότερα κείμενα σε νεότερα, όπως στην περίπτωση πολυμέσων με παραπομπές, υπερσυνδέσμους και υπερμέσα [(]()[*Website*](https://paperpile.com/c/Ftvd3n/nEfh)[, n.d.)](https://paperpile.com/c/Ftvd3n/nEfh). Η πρακτική της ανάμειξης μετατρέπει τους χειριστές νέων μέσων σε πνευματικούς δημιουργούς ψηφιακών αντικειμένων ως χαρακτήρων, για πλοήγηση νέων επιπέδων συμμετοχικής αφήγησης. Ο [(Ranciere, 2021)](https://paperpile.com/c/Ftvd3n/hUrC), στο δοκίμιο του The Emancipated Spectator [(Ranciere, 2021)](https://paperpile.com/c/Ftvd3n/hUrC), επικεντρώνεται στον θεατή ως πολιτικό θέμα, προσπαθώντας να καθορίσει τα όρια και τις αποστάσεις του από το θέαμα, μέσω του παράδοξου του θεατή, στην τέχνη του θεάτρου και γενικότερα στους τύπους παραστάσεων που οργανώνονται γύρω από τα ενεργά σώματα των ηθοποιών. Δεν μπορεί να υπάρχει θέατρο χωρίς θεατές. Η ολίσθηση της κοινωνίας προς το καθεστώς της απαραίτητης κοινότητας, μπορεί να μετατρέψει όλες τις σφαίρες της ζωής σε θέαμα. Στη θεωρητική σκέψη του Debord [(Debord, 2016)](https://paperpile.com/c/Ftvd3n/Dp08), ως παράσταση ορίζεται ως το αντίθετο του διαλόγου, που μπορεί να οδηγήσει στην αλήθεια. Φέρνοντας θέαμα, διακοπή και ρήξη των ανθρώπινων κοινωνικών σχέσεων, οδηγεί σε σώματα χωρίς όργανα ή ανθρώπους χωρίς ποιότητες. Σύμφωνα με τον Rancière, η σύμβαση του θεατή δημιουργεί την ιδέα του θεάτρου, η οποία βασίζεται στη δύναμη της δράσης και στη μη παθητικότητα. Υπό αυτήν την έννοια, πρέπει να υπάρχουν θέματα δραστηριότητας που θα οδηγούν σε νέα  κατανόηση και μάθηση, ώστε τα άτομα να γίνονται ενεργοί συμμετέχοντες σε συλλογικές δημόσιες παραστάσεις. Ο απομονωμένος θεατής βρίσκεται χωρισμένος από τη γνώση, αγνοώντας τις συνθήκες παραγωγής [(Benjamin, 1982)](https://paperpile.com/c/Ftvd3n/AVI0) ή την πραγματικότητα πίσω από αυτό που βλέπει. Στην ουσία, παραμένει αποκλεισμένος από τη δράση, ακίνητος στη θέση του, πρακτικά ακινητοποιημένος, αλλά εν δυνάμει ενεργητικός, καθώς η πραγματική του κατάσταση αντιστοιχεί στην επαγρύπνηση και την ικανότητα να κινείται. Όπως δηλώνει ο Rancière, ο παθητικός θεατής στο θέατρο γίνεται ένα είδος επιστήμονα, ο οποίος αποκτά ενεργό ρόλο, προσπαθώντας να διερευνήσει και να παρατηρήσει τα φαινόμενα πίσω από αυτό που βλέπει, αλλά αφήνοντας την απαραίτητη απόσταση της ουδέτερης αντικειμενικής ματιάς. 

Ο Thomas J. Csordas, επικεντρώνεται στη σύνθεση του διαθεματικού  και διεπιστημονικού τόπου, που περιέχει έννοιες αλληλεπίδρασης, προσπαθώντας να πλησιάσει την ουσία ή τη φύση του. Ακολουθεί τα ίχνη της αλληλεπίδρασης σε ένα μονοπάτι από τον διαθεματικό χώρο προς τον εαυτό, με την παρουσία του άλλου (alter ego) στον εαυτό, πάντα εξωτερικά προς τη διαπροσωπική σχέση. Σύμφωνα με την Gail Weiss,  για να περιγράψουμε τη σωματικότητα ως υλική ύπαρξη, πρέπει να τονίσουμε ότι η ενσωματωμένη εμπειρία δεν είναι ιδιωτική υπόθεση, αλλά διαμεσολαβείται πάντα από συνεχείς αλληλεπιδράσεις με άλλα ανθρώπινα και μη ανθρώπινα σώματα «ταξιδιώτες» [(Csordas, 2008)](https://paperpile.com/c/Ftvd3n/uF3t), όπως για τα διαγλωσσικά μη λεκτικά συμβάντα. Ο Edward Sapir πιστεύει ότι οι αλληλεπιδράσεις των υποκειμένων ανήκουν στον πραγματικό (αντικειμενικό) τόπο του πολιτισμού, ενώ η υποκειμενική πλευρά της συνάντησης (ποίηση, φωτο)  ανήκει στον κόσμο των νοημάτων (πνευματικότητα), όπου καθένα από τα θέματα μπορεί να είναι ασυνείδητα αφηρημένο στον εαυτό του [(O’Neill, 2017)](https://paperpile.com/c/Ftvd3n/QCOo). Σχετικά με τη συνειδητοποίησή για τη συμμετοχή σε αυτές τις αλληλεπιδράσεις, η προβληματικοποίηση της σχέσης μεταξύ υποκειμενικότητας και αντικειμενικότητας βρίσκεται στην στην κουλτούρα και αναγνώριση της «**υποκειμενικής**» έννοιας και της «**αντικειμενικής** **αλήθειας**» αλληλεπίδρασης, ως διπλής διχασμένης θέσης. 

## <a name="_1fob9te"></a>**3η στρωματοποίηση κατά Panofsky**
Όπως αναφέρει ο Ζιώγας [(Ζιώγας, 2020; Συλαίου, 2020)](https://paperpile.com/c/Ftvd3n/1rFE+3FN6), οι δημιουργικές κοινότητες μέσω των καλλιτεχνικών αποκαλύψεων, μπορούν να αποχαρακτηρίσουν τις κραυγές και εξομολογήσεις “καταστάσεων ταλαιπωρίας”, αναπτύσσοντας μία σχέση διαδικαστική των παρεμβαινόντων με την τέχνη. Ως απλό συμπλήρωμα της διαδικασίας θέασης, για την αίσθηση του διπόλου -παρέμβασης και παρεμβαίνοντα-, η αποκάλυψη του προβλήματος πολλές φορές επιτρέπει σε έναν καλλιτέχνη-επιστήμονα να εργάζεται σε μία κοινότητα χρησιμοποιώντας διαφορετικές καλλιτεχνικές πρακτικές. Στην περίπτωση των αναπληρωτών, η ύπαρξη του προβλήματος και η αναγνώρισή του, τους οδηγεί στην προσπάθεια να το αντιμετωπίσουν με δικές τους εσωτερικές δυνάμεις. Ξεπερνούν τα όρια και τους “τοίχους αντίληψης”, δημιουργούν αντικείμενα στοχασμού κριτικής, γίνονται οι ίδιοι μέρη μιας διαδικασίας κοινωνικής παραγωγής νοήματος. Η ενσωμάτωσή τους –νοητικά- σε ένα χάρτη που το ταξίδι και η καθημερινή προσμονή **επιστροφής στην ασφάλεια** και στο σπίτι, δημιουργεί μία αντίληψη αναπόλησης, μιας εσωτερικής διαδικασίας χειραφέτησης και απελευθέρωσης για το άτομο που έχει αντιληφθεί την καλλιτεχνική παρέμβαση, περισσότερο από ένα συμπλήρωμα μιας διαδικασίας «απασφάλισης και αποσυμπίεσης». Έτσι, όταν αναγνωρίζουμε τις διαδικασίες υλοποίησης και τα υλικά ενός ενσώματου χάρτη στο τοπίο, δεν έχουμε τίποτα περισσότερο παρά να υποκλιθούμε στην τέχνη! Στη συγκεκριμένη παρέμβαση, ο «μετανάστης» πρόσφυγας, γνωρίζοντας το σώμα του, επαναπροσδιορίζοντας τη θέση στον κοινωνικό χάρτη και στο τοπίο, επιστρέφει φέρνοντας το αγαπημένο του αντικείμενο, τοποθετώντας το σε ένα κοινοτικό μουσείο. Έτσι τα όργανα των μελών της κοινότητας δημιουργούν μία διαδικασία σχηματισμού και μετασχηματισμού κατανοητών πολυεπίπεδων καταστάσεων, ενσωματώνοντας ιδέες και πρακτικές από τις επιλογές του νου, του σώματος και της “ενσωμάτωσης” επίσης “του ασθενή”. Η  φορμαλιστική αυτή προσέγγιση είναι σημαντική, διότι μας βοηθά να κατανοήσουμε τις δομικές παραμέτρους των δύο θέσεων και να αντιληφθούμε, ότι μπορεί ο χαρακτήρας του καλλιτεχνικού αυτού επιτεύγματος να οδηγήσει προς την κατανόηση της κοινότητας, μέσω μιας διαδικασίας «αναγνώρισης» ενός έργου τέχνης. Η μεθόδευση της ενσωμάτωσης διαδικασιών παρέμβασης, εμπλοκής-αναγνώρισης-ανακοίνωσης-κοινοποίησης με κυκλικές μακροχρόνιες δράσεις, για κοινωνικά προβλήματα και κοινότητες οι οποίες βρίσκονται σε κρίση, μπορεί να οδηγήσει μέσω συγκριτικής αντιληπτικότητας, στην ενεργοποίηση δημιουργικών και ουσιαστικών παραστάσεων για το μέλλον. Έτσι η κοινότητα των αναπληρωτών μπορεί να αναζητήσει προς όφελος των στόχων της -στις παρεμβάσεις τους-, την υπέρβαση της αισθητικής, ακόμη και της τέχνης. Οι περισσότεροι αναπληρωτές οι οποίοι έχουν εργασθεί στην επαρχία, έχουν ταξιδέψει προσμένοντας την τετράδα που θα συμπληρώσει το αυτοκίνητο, το θαμπό πρωινό ηλιοβασίλεμα και τον δεύτερο χτυπητό καφέ, την αγωνία του ταξιδιού, την προσμονή της διδακτικής πρακτικής και της «παγίδευσης» σε μία αοριστία. Ομοιάζει με την προσμονή του πρόσφυγα, ο οποίος επισκέπτεται τη διαδρομή του τοπικού ιατρείου, η οποία επαρχιακά βρίσκεται τοποθετημένη στο χώρο, για να παρέχει πρόσκαιρα βοήθεια σε μία κοινότητα ξεχασμένων “αόρατων” ανθρώπων. Η επεμβατική καλλιτεχνική αυτή διαδικασία, στοχεύει -μέσω της ανθρώπινης βιβλιοθήκης- να οδηγήσει -πέρα από τα τεχνικά χαρακτηριστικά- στη διαμόρφωση μιας σχεσιακής διαδικασίας, στην οποία οι αναπληρωτές-υποκείμενα αντιλαμβάνονται τους συνδεόμενους τύπους Περσόνας (ιδιότυποι ως κοινωνικοί χαρακτήρες), οι οποίοι μέσω της τέχνης κοινωνούν το πρόβλημα, δημιουργώντας έτσι -και εμπλεκόμενοι-, μία άλλη θέαση-πρόσκληση. Τα στερεότυπα των παρεμβαινόντων, ταυτίζονται μέσω της διαδικασίας της κοινοτικής γνώσης και της προσωπικής αυτογνωσίας, αφού η αναγνώριση και η γνώση του τόπου, προσφέρει ένα υλικό όχι απαραίτητα απτό, αλλά άυλης διδιάστατης χαρτογράφησης, κατά την οποία η ενθύμηση «ζουμάρει» σε στιγμές ενστάλαξης, αναμνήσεις και προσδοκίες. Τα σώματα των μελών της κοινότητας γίνονται έτσι η πρώτη ύλη της παρέμβασης. Η καλλιτεχνική αυτή διαδικασία δίνει τα μέσα για να αντιληφθεί ο θεατής τη δημιουργική συνομιλία μεταξύ ατόμων με “αναπηρίες”, ατόμων με “προβλήματα”, ατόμων και κοινοτήτων η οποία πρέπει “να ακούσει” **τα άυλα** και διαθέσιμα υλικά (πχ δυστυχήματα αναπληρωτών-προσφύγων). Οι θεάσεις και υπερθέσεις για αυτές τις κοινότητες και διαδικασίες, αρχικά φέρνουν την τέχνη σε μία γενετική οντολογική αιτία, η οποία αποκτά νόημα χάρη στην προώθηση του «σήματος» καταγραφής μεθόδων, που δεν έχουν εφαρμοστεί ακόμη στον τομέα της Ελληνικής πραγματικότητας, ως μία μεταμοντέρνα διαδικασία παρέμβασης και κοινοτικής τέχνης. Η απελευθέρωση της πολυπολιτισμικής προσέγγισης, θυμίζει κινήματα της δεκαετίας του 60, όπου η καλλιτεχνική πρακτική αποκτά ταυτότητα με την παρουσία στον πραγματικό τομέα της κοινότητας: “η ανάγνωση” της ανθρώπινης ψηφιακής βιβλιοθήκης, στην οποία οι αναπληρωτές διαβάζουν, συγγράφουν, εξωτερικεύουν, κοινωνούν και επικοινωνούν μέσω φωτογραφιών, κειμένων, ποιημάτων, τις εμπειρίες του πρόσκαιρου ταξιδιού και της προσμονής μιας καλύτερης τύχης, απορρόφησης  και μονιμότητας από το σύστημα... Διερευνάται έτσι η δυναμική για θεάσεις κοινοτήτων που βρίσκονται σε κρίση -όπως οι πρόσφυγες-μετανάστες και οι αναπληρωτές-, προς ανάπτυξη μιας συναισθηματικής νοημοσύνης, για κατανόηση των δυσκολιών στις οποίες υπάρχει μακροχρόνια περιδίνηση  και επίγνωση της σημασίας και αξίας εξεύρεσης λύσης ενσωμάτωσής των. Έτσι, ο παρεμβαίνων, ενεργοποιώντας την -από τη σχέση της- εν σώματι θέαση, με εμπλουτισμό και αναστοχασμό της βιβλιοθήκης στο Πεδίο του τοπικού ιατρείου, αναπτύσσει σχέσεις με την κοινότητα. Διευκρινίζεται “μεμακρυσμένα”, ένα χαρτογραφημένο -αλλά ταυτόχρονα άγνωστο πεδίο-, στο οποίο αναπτύσσεται η παρουσία, η σύγκρουση, η διαχείριση των συνθηκών και το έργο πολλές φορές, μένει στη σοκαριστική μοναδική (επιφανειακή πρώτη ανάγνωση) του «δυστυχήματος» ζωής. Η καλλιτεχνική εκπαίδευση των κοινοτήτων μπορεί να τους οδηγήσει να ξεπεράσουν τα όρια των προκαταλήψεων, να αναγνωρίσουν τα λάθη και να οδηγηθούν σε μία διαδικασία κοινωνικής δράσης και παραγωγής νοήματος. Η εσωτερική αυτή χειραφέτηση και απελευθέρωση, μπορεί να γίνει μέσω της αποκάλυψης του καλλιτέχνη (αναπληρωτή-πρόσφυγα), πολλές φορές αναφέροντας (στην περίπτωση των ατυχημάτων εν ώρα εργασίας) την έννοια του σώματος, που υπερβαίνει τα όρια και τη συστατική φύση της ύλης του πεδίου, ως από της πραγματοποίησης κοινωνικής συμμετοχής ενός αρκούντος μηνύματος για τους  «παροικούντες και γηγενείς» κατοίκους στο χωροχρόνο του τοπίου. Η διαδικασία περιγραφής ανάπτυξης της δράσης, η διπλή αυτή ανάγνωση εφαρμογής της οπτικής-πρακτικής και της δραστηριότητας μέσω της οποίας η καλλιτεχνική ταυτότητα αποκτά πραγματικό πεδίο, βοηθά στην αντίληψη της στρεβλής αναπαραγωγής στερεοτύπων, περί προβλημάτων (προσφύγων-αναπληρωτών), ιδιοτήτων (χαρακτήρων ανθρώπων), κοινοτήτων (που επιθυμούν εμφάνεια στις συνθήκες και πολλές φορές δεν μπορούν να αποσπαστούν από την απτή πραγματικότητα). Ο καταλύτης της κριτικής πρακτικής -μέσα από τις δυσκολίες και την αντιμετώπιση της αφοσίωσης στη δράση-, επιθυμεί να εμπλέξει τους ανθρώπους της κοινότητας δημιουργικά, αναστοχαστικά, επιζητώντας λύση μέσω της συμμετοχής. Έτσι η τέχνη (κατά Φρέιρε), λειτουργεί απελευθερωτικά, ως σημείο συνάντησης και πρωταρχικής απόδοσης, πέρα από αυτό που τελικά παράγει η πρώτη θέαση και ανάγνωση (Panofsky) [(Gajardo, 2019)]( h ). Η ενσωμάτωση δημιουργικών διαδικασιών της κοινότητας, μπορεί να προσφέρει στα σώματα των εμπλεκομένων, σημεία τριπλής σχέσης και ανάγνωσης: το «άστατο πανί» του χάρτη ταξιδιού και οι περιπλανήσεις, η ανάγνωση του ποιήματος και η ενεικόνιση σημείων συνάντησης που οδηγούν στην πλατεία της κοινότητας, η αντιδιαστολή και σύγκριση συνθηκών διαχείρισης και ανάπτυξης μέσω της παρουσίας των ανθρώπων, ενεργοποιούν μία υπερμεσική σχέση με το πεδίο και την κοινότητα [(Χτούρης, 2020)](https://paperpile.com/c/Ftvd3n/k4EU). Έτσι οι αναπληρωτές εκπαιδευτικοί του πεδίου (ακόμη και του ψηφιακού φαντασιακού χάρτη), αντιλαμβάνονται ότι η διαδικασία παρέμβασης δεν είναι απομακρυσμένη, αλλά μπορεί να διαμορφωθεί στο πεδίο εργασίας, στο σπίτι, στην κοινότητα, στην τάξη, με συμμετοχή όλων σε μία καλλιτεχνική παρέμβαση.

## <a name="_o73qv7eolst7"></a>**Βιβλιογραφία**
[Benjamin, W. (1982). The Author as Producer. In ](http://paperpile.com/b/Ftvd3n/AVI0)[*Thinking Photography*](http://paperpile.com/b/Ftvd3n/AVI0)[ (pp. 15–31). https://doi.org/](http://paperpile.com/b/Ftvd3n/AVI0)[10.1007/978-1-349-16716-6_2](http://dx.doi.org/10.1007/978-1-349-16716-6_2)

[Csordas, T. J. (2008). Intersubjectivity and Intercorporeality. In ](http://paperpile.com/b/Ftvd3n/uF3t)[*Subjectivity*](http://paperpile.com/b/Ftvd3n/uF3t)[ (Vol. 22, Issue 1, pp. 110–121). https://doi.org/](http://paperpile.com/b/Ftvd3n/uF3t)[10.1057/sub.2008.5](http://dx.doi.org/10.1057/sub.2008.5)

[Debord, G. (2016). ](http://paperpile.com/b/Ftvd3n/Dp08)[*Η κοινωνία του θεάματος*](http://paperpile.com/b/Ftvd3n/Dp08)[. Metaichmio Publications.](http://paperpile.com/b/Ftvd3n/Dp08)

[Gajardo, M. (2019). Finding Paulo Freire in Chile. In ](http://paperpile.com/b/Ftvd3n/n0Xx)[*The Wiley Handbook of Paulo Freire*](http://paperpile.com/b/Ftvd3n/n0Xx)[ (pp. 99–119). https://doi.org/](http://paperpile.com/b/Ftvd3n/n0Xx)[10.1002/9781119236788.ch5](http://dx.doi.org/10.1002/9781119236788.ch5)

[Gilbert, A. H., Janson, H. W., & Panofsky, E. (1940). Studies in Iconology: Humanistic Themes in the Art of the Renaissance. In ](http://paperpile.com/b/Ftvd3n/zaXi)[*The Art Bulletin*](http://paperpile.com/b/Ftvd3n/zaXi)[ (Vol. 22, Issue 3, p. 172). https://doi.org/](http://paperpile.com/b/Ftvd3n/zaXi)[10.2307/3046707](http://dx.doi.org/10.2307/3046707)

[O’Neill, S. (2017). Edward Sapir. In ](http://paperpile.com/b/Ftvd3n/QCOo)[*Oxford Bibliographies Online Datasets*](http://paperpile.com/b/Ftvd3n/QCOo)[. https://doi.org/](http://paperpile.com/b/Ftvd3n/QCOo)[10.1093/obo/9780199766567-0168](http://dx.doi.org/10.1093/obo/9780199766567-0168)

[Ranciere, J. (2021). ](http://paperpile.com/b/Ftvd3n/hUrC)[*The Emancipated Spectator*](http://paperpile.com/b/Ftvd3n/hUrC)[. Verso Books.](http://paperpile.com/b/Ftvd3n/hUrC)

[*Website*](http://paperpile.com/b/Ftvd3n/nEfh)[. (n.d.). ](http://paperpile.com/b/Ftvd3n/nEfh)<http://hdl.handle.net/11419/3175>

[Ζιώγας, Γ. (2020). Καλλιτεχνοσύνη και εμπειρία. In ](http://paperpile.com/b/Ftvd3n/3FN6)[*Διεθνές Συνέδριο για την Εικαστική Πορεία προς τις Πρέσπες*](http://paperpile.com/b/Ftvd3n/3FN6)[ (Vol. 2). https://doi.org/](http://paperpile.com/b/Ftvd3n/3FN6)[10.12681/visualmarch.3129](http://dx.doi.org/10.12681/visualmarch.3129)

[Συλαίου, Σ. (2020). Εισαγωγικό σημείωμα, Τοπίο Ιστορίες, πολιτικές αναπαραστάσεις. ](http://paperpile.com/b/Ftvd3n/1rFE)[*Διεθνές Συνέδριο για την Εικαστική Πορεία προς τις Πρέσπες*](http://paperpile.com/b/Ftvd3n/1rFE)[, ](http://paperpile.com/b/Ftvd3n/1rFE)[*4*](http://paperpile.com/b/Ftvd3n/1rFE)[(0). https://doi.org/](http://paperpile.com/b/Ftvd3n/1rFE)[10.12681/visualmarch.3052](http://dx.doi.org/10.12681/visualmarch.3052)

[Χτούρης, Σ. (2020). Ενσώματη διαλεκτική μετα-μνήμη στην πόλη, στην ποίηση του Καβάφη. In ](http://paperpile.com/b/Ftvd3n/k4EU)[*Διεθνές Συνέδριο για την Εικαστική Πορεία προς τις Πρέσπες*](http://paperpile.com/b/Ftvd3n/k4EU)[ (Vol. 4). https://doi.org/](http://paperpile.com/b/Ftvd3n/k4EU)[10.12681/visualmarch.3063](http://dx.doi.org/10.12681/visualmarch.3063)



**Παράρτημα:**

Στη Δανία, υπάρχουν βιβλιοθήκες όπου αντί για ένα βιβλίο, μπορείς να “δανειστείς ένα άτομο” για να ακούσεις την ιστορία της ζωής του για 30 λεπτά. Στόχος είναι η καταπολέμηση της προκατάληψης. Κάθε άτομο έχει τίτλο: «άνεργος», «πρόσφυγας», «αναπληρωτής». Ακούγοντας την ιστορία τους, συνειδητοποιεί κανείς ότι δεν πρέπει να κρίνεται ένα βιβλίο μόνον από το «εξώφυλλό του». Αυτό το καινοτόμο και λαμπρό έργο, δραστηριοποιείται σε 50 χώρες ανά τον κόσμο και λέγεται **ανθρώπινη βιβλιοθήκη**.



**Φωτογραφίες:**

**Εικόνα-2:** Λύκειο Χαμαλευρίου


**Εικόνα-3:** Περιφερειακά Ιατρεία της περιοχής

